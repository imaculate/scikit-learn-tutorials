Wikipedia powstała 15 stycznia 2001 roku jako projekt pomocniczy pisanej przez ekspertów i nieistniejącej już Nupedii. Obecnie zarządzana jest przez organizację non-profit Wikimedia Foundation. Wikipedia ma ponad 35,9 miliona artykułów we wszystkich wersjach językowych[3], w tym blisko 5 mln artykułów w wersji angielskiej oraz ponad 1,1 miliona artykułów w wersji polskojęzycznej (dane za sierpień 2015)[4]. Istnieje 288 wersji językowych Wikipedii[5], z czego 53 mają ponad 100 tys. artykułów[6]. Wikipedie polsko- i niemieckojęzyczna zostały również wydane na płycie DVD.