Wiele osób, wykorzystując możliwości edytowania Wikipedii, wprowadza do artykułów nonsensowne zmiany lub usuwa z nich treść bez powodu. Działania te nazywane są „wandalizmami”. Ponieważ jednak każda edycja jest odnotowana w historii danej strony, wszelkie próby jego niszczenia mogą być wykryte i usunięte. Model współpracy w czasie rzeczywistym pozwala edytorom na szybkie uzupełnianie istniejących tematów. Czasem jednak inne wizje na temat zawartości artykułów prowadzą do tak zwanych „wojen edycyjnych”, czyli stanu, w którym edytorzy zmieniają artykuły według własnych informacji, wycofując nawzajem swoje zmiany[22].