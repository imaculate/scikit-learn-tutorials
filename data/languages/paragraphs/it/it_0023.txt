In particolare l'enciclopedia si fonda su cinque pilastri, sulle seguenti linee guida e su un codice di comportamento detto Wikiquette. È possibile inoltre lasciare un proprio commento sull'enciclopedia nella pagina dei Pareri. Tutte le voci sono comunemente rintracciabili tramite ricerca web con Google, che solitamente indicizza tra le prime posizioni, ma l'enciclopedia può essere vista come un vero e proprio portale web il cui accesso è dalla Pagina Principale [1] che fornisce in primo piano una voce del giorno, una voce di qualità, ricorrenze del giorno, un motore di ricerca interno ecc. È presente inoltre anche un contatore delle visite disponibile per ogni versione in ogni lingua e per ciascuna voce [2]. Le edizioni di Wikipedia contengono spesso anche uno sportello informazioni in cui la comunità risponde alle domande tecniche degli utenti. Caratteristica delle voci di Wikipedia è inoltre l'avere frequenti collegamenti ipertestuali ad altre voci dell'enciclopedia attraverso i cosiddetti wikilink che permettono una facile navigazione nel Portale e un più facile approfondimento di altre voci con uno stile dunque che ricorda il Web 1.0 o Web statico mentre di fatto la piattaforma Mediawiki appartiene al Web 2.0 o Web dinamico.