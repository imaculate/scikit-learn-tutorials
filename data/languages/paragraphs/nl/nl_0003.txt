Wikipedia is in de basis opgezet in de vorm van een wiki, hetgeen betekent dat elke inhoudelijke pagina door iedere willekeurige bezoeker bewerkt kan worden. Voor Wikipedia is een apart programma ontworpen. Tegenwoordig is deze software, MediaWiki, een actief opensourcesoftware-project dat ook gebruikt wordt door de andere projecten van de Wikimedia Foundation en door diverse andere projecten en bedrijven.